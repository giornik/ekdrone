# ekdrone

Αντικείμενο του έργου είναι η κατασκευή και ο προγραμματισμός ενός γυροκόπτερου (drone) με χρήση Αrduino.
Στα πλαίσια του έργου μια ομάδα μαθητών καλείται να σχεδιάσει, να κατασκευάσει και να προγραμματίσει ένα drone χρησιμοποιώντας τεχνολογίες ανοιχτού υλικού και λογισμικού.  
Σχεδιασμός: Η βασική ιδέα είναι να σχεδιαστεί ένα οικονομικό Quadcopter το οποίο θα βασίζεται σε ανοιχτές τεχνολογίες υλικού και λογισμικού. Θα δοθεί έμφαση ώστε ο σχεδιασμός εκτός από το βασικό στόχο του έργου, την ευσταθή δηλαδή πτήση και τον έλεγχο του γυροκόπτερου στον αέρα από απόσταση, να δίνει δυνατότητες μελλοντικής επέκτασης με χρήση επιπλέον αισθητήρων.
Κατασκευή: Το drone θα χρησιμοποιεί τέσσερις έλικες με ξεχωριστούς κινητήρες ώστε να είναι δυνατός ο έλεγχος της ευστάθειας του κατά τη διάρκεια της πτήσης. 
Προγραμματισμός: Στόχος δεν είναι να δημιουργηθεί ένα νέο λογισμικό το οποίο να ελέγχει την πτήση του quadcopter, αλλά να μελετηθούν και να προσαρμοστούν κατάλληλα για την συγκεκριμένη κατασκευή έργα ή τμήματα από έργα ανοιχτού λογισμικού που είναι αυτή τη στιγμή διαθέσιμα. 
